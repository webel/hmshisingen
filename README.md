Nu har du chansen att förvärva en bit välskött sjöhistoria, HMS Hisingen (M43), en stamminsvepare av trålartyp byggd i trä (ek på ek spant), 24 meter lång och 6,5 meter bred. 1960 sjösattes hon och levererades till flottan. 2004 kom hon till Marstrand och gjorde fiskecharter turer, då certifierad för 30 passagerare, när hon köptes av nuvarande ägare byggdes hon om till en rymlig bobåt.

Hisingen har legat mitt i stan i många år med Stockholms inlopp som utsikt från den rymliga salongen, som har matchande skjutglasdörrar på både styrbord och babord. I salongen, förutom fantastiska utsikter beroende på kaj eller ankringsplats, finns en braskamin (Contura 556T) som sprider både värme och mysfaktor på ett effektivt sätt. Rummet är möblerat med en stor, bekväm soffgrupp framför en stor TV och ett högkvalitativt musiksystem. Föröver i salongen finns en upphöjd däcksyta där det finns plats för ett middagsbord med sex stolar och ett vitrinskåp intill. Längs med salongen till styrbord finns en planerad yta för ett ytterligare kök, där det idag står en kaffebryggare och annat fikapyssel. En lejdare leder ner till salongen och ytorna under däck.

På samma däcksplan längst akterut finns en byssa med tillhörande mäss och en lejdare ner till under däck.

Nästa skottdörr från aktern leder till det rymliga och välplanerade maskinrummet (läs mer under specifikationer), och efter det finns skottdörren till en toalett.

Ovanför huvuddäck finns uppgångar på båda sidor till en styrhytt. Framför styrhytten finns ett soldäck som nås via en lejdare från fördäck. Soldäcket har gott om plats för utemöbler, vilket gör det idealiskt för att äta, sola och koppla av.

Under däck finns en salong och fyra hytter, inklusive förhytten med takfönster och den rymliga akterhytten med fönster i linje med huvuddäcket.

## Besiktning och Plats:

Båten kan beskådas på Beckholmen, Stockholm.

## Tillstånd:

HMS Hisingen är körklar och fungerar felfritt. Hon var i dockan senast 2021 och alla hennes ytskikt lackades under sommaren 2024.

## Specifikationer:

- Fartygsnamn: HMS Hisingen (M43)
- Anropssignal: SCAH
- Bruttotonage: 106 ton
- Längd: 24 m
- Bredd: 6,5 m
- Djupgående: 3 m
- Motor: Scania DSI 14 (1994). Mekanord (kamevasystem).
- Gångtimmar: 2800 h
- Bränsle: Diesel
- Byggnadsår: 1960
- Skrov: Ek på ek spant
- Boyta: ca 100m²

## Utrustning:

- CO2-släckning i maskinrummet installerad 2005
- 2x 1,2 m³ vattentankar
- 7,5 m³ dieseltankar
- 1,2 m³ septiktank
- 80l gråvattentank
- Landström in 3-fas, 16A
- Hjälpkärra Valmet 23kVA
- Villapanna med vattenburen värme i hela båten
- Navigationsutrustning: VHF, Ekolod, Kompass, Radar, Garmin Plotter.
- Livflotte 10 pers.

## Kontakt

- Ring Håkan på [070 001 91 21](tel:0700019121)
- hakan@roadrunnerlimo.se
